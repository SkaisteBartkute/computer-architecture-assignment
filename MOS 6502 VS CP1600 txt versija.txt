MOS 6502 vs. CP1600
Darbą parengė: Skaistė Bartkutė
MOS 6502CP1600Bendri pastebėjimaiElementinė kompiuterio / procesoriaus bazėMOS 6500 šeimos (įskaitant ir MOS6502 procesorių) mikroprocesorių elementinė bazė – integrinis grandinynas. Šios kompiuterių architektūros kūrėjai pabrėžia, kad nMOS depletion-load technologijos , N-tipo tranzistoriai, silicio užtūra užtikrina didesnį greitį, mažesnius energijos suvartojimo išteklius ir mažesnį procesoriaus dydį negu prieš tai sukurtos procesorių linijos (MOS TECHNOLOGY INC, 1976, MCS6500 Microcomputer Family Hardware Manual - p. ii).  Procesoriaus schema spausdinama ant plonos silicio plokštelės, procesoriaus dydis – 3.9 mm x 4.3 mm, reikalinga įtampa – 5V (Wikipedia: MOS Technology 6502, 2024).
CP1600 procesoriaus elementinė bazė – integrinis grandinynas, paremtas enhancement mode nMOS tranzistoriais, reikalaujantis +12, +5 ir -3 v įtampos šaltinių. (Wikipedia: General Instrument CP1600, 2024). Mikrokompiuterio modulio dydis: 9.75‘‘ x 9.25‘‘ coliai (General Instrument Corporation Microelectronics, 1975, p. 94).Abu procesoriai naudoja nMOS technologiją, tačiau skirtingas jos atšakas, MOS 6502 naudoja depletion-load atšaką, kuriai užtenka vieno elektros šaltinio. Tačiau CP1600 naudoja enhancement mode atšaką, tad jai reikia daugiau elektros šaltinių negu MOS 6502. nMOS priskiriami didelio integracijos mąsto grandinynams (Wikipedia: Integrated Circuit, Depletion-load NMOS logic, Depletion and enhancement modes, 2024). Kadangi abiejuose procesoriuose naudojama ta pati technologija, tad abiejų procesorių techninės savybės turėtų būti panašios, skiriasi tik elektros išteklių naudojimas – CP1600 šių išteklių reikia daugiau. Skiriasi šių architektūrų dydis: CP1600 spausdinamas ant didesnės plokštelės.Architektūros tipasVisos operacijos tarp atminties lokacijų turi būti susietos su akumuliatoriaus registru, todėl MOS 6502 yra akumuliatorinės architektūros tipo (MOS TECHNOLOGY INC, 1976, MCS6500 Microcomputer Family Programming Manual - p. 4)CP1600 turi aštuonis bendros paskirties registrus, todėl yra registrinės architektūros (General Instrument Corporation Microelectronics, 1975, p. 15).MOS 6502 turi specialų akumuliatorinį registrą tarpiniams procesorių skaičiavimų rezultatams kaupti, kurie perduodami tarp atminties lokacijų, o CP1600 turi būti programuojamas taip, kad tarpiniai rezultatai būtų laikomi kažkuriuose bendros paskirties registruose.Adresų mašinos tipasMOS 6502 instrukcijoms naudoja vieną adresą, kuriame yra operandas (MOS TECHNOLOGY INC, 1976, MCS6500 Microcomputer Family Programming Manual - p. 51), todėl tai vieno adreso mašina.CP1600 procesoriaus instrukcijų aprašyme yra nurodomi du operandai – source ir destination, tad tai dviejų adresų mašina (General Instrument Corporation Microelectronics, 1975, p. 50).MOS 6502 turi galimybę rašyti trumpesnes ir efektyvesnes instrukcijas, kai naudoja tik vieną adresą, tačiau tai apriboja pasirinkimą tarp duomenų šaltinių ir gavėjų. CP1600 instrukcijos naudojančios du operandus nebus tokios efektyvios, tačiau suteikia didesnę pasirinkimo galimybę.RegistraiMOS 6502 yra 8 bitų mikroprocesorius, todėl registruose tokio dydžio duomenys ir apdorojami. Šis procesorius turi specialios paskirties registrus: požymių registras – procesoriaus statuso bitai, akumuliatoriaus registras tarpiniams rezultatams. Yra du indeksų registrai X ir Y naudojami formuoti efektyvius adresus (pasinaudojant programos skaitliuką). Taip pat yra steko adresų registras. Išimtis – programos skaitliukas, kuris sudarytas iš dviejų 8-bitų registrų, kuris elgiasi kaip vienas 16 bitų registras. (Mos TECHNOLOGY INC, 1976, MCS6500 Microcomputer Family Programming Manual - p. 2,3, 23, 32, 69, 78, 115).CP1600 turi aštuonis registrus, kurių plotis – 16 bitų, R6 registras naudojamas kaip stekas, o R7 – programos skaitliukas. Visi kiti registrai bendros paskirties ir gali būti naudojami kaip akumuliatoriai arba adresavimo rodyklės (addresing pointers), dar papildomai nurodomas procesoriaus statuso registras (General Instrument Corporation Microelectronics, 1975, p. 7, 15).CP1600 turi daugiau bendros paskirties registrų, tad programuojant – didesnė pasirinkimo laisvė. MOS 6502 turi specializuotus registrus, kas galėtų supaprastinti mašinos kodo rašymą.Požymių bitaiNurodomi MOS 6502 požymių bitai: carry, zero result, interrupt disable, decimal mode, break command, overflow, negative result (Mos TECHNOLOGY INC, 1976, MCS6500 Microcomputer Family Programming Manual - p. 24).Nurodomi CP1600 požymių bitai: overflow, carry, sign, zero, interrupt enable (General Instrument Corporation Microelectronics, 1975, p. 7).MOS 6502 turi daugiau požymių bitų, kas leidžia labiau kontroliuoti  procesoriaus veiklą.Duomenų plotisMOS 6502 duomenų magistralės (mašinos žodžio) plotis – 8 bitai (Mos TECHNOLOGY INC, 1976, MCS6500 Microcomputer Family Hardware Manual - p. 15, MCS6500 Microcomputer Family Programming Manual - p. 2)CP1600 mašinos žodis – 16 bitų, kuris organizuotas į du baitus (General Instrument Corporation Microelectronics, 1975, p. 15).CP1600 gali apdoroti didesnius duomenų kiekius vieno procesoriaus ciklo metu, tačiau tai nebūtinai reiškia didesnį efektyvumą MOS 6502 atžvilgiu, kadangi 8 bitai informacijos gali būti apdorojami greičiau.Atminties kiekisMOS 6502 - adresų magistralės plotis – 16 bitų. 16 bitų gali sugeneruoti 65,536 skirtingus adresus, rodančias į tiek pat skirtingų atminties baitų. Adresai suskirstyti į 256 „puslapius“, kurių kiekvienas turi 256 specifinius adresus, vienas iš dviejų programos skaitliuko baitų (registrų) pasirenką puslapį, o kitas – specifinį adresą. Taigi, efektyvus adresas – 16 bitų (Mos TECHNOLOGY INC, 1976, p. MCS6500 Microcomputer Family Hardware Manual 6 – 8 psl.) Galimas adresų erdvės suskirstymas: 0000 – 3FFF adresai skirti RAM, 4000 – 7FFF – I/O, 8000 – FFFF adresai skirti ROM. (Mos TECHNOLOGY INC, 1976, MCS6500 Microcomputer Family Programming Manual p. 57). Taip pat, stekui skirtas pirmasis (01) adresų puslapis (Mos TECHNOLOGY INC, 1976, MCS6500 Microcomputer Family Programming Manual p. 114). Apple I mikrokompiuteris, kuris naudojo MOS 6502 siūlė 4 KB atminties (Wikipedia: Apple I, 2024).CP1600 turi 16 bitų adresų magistralę, leidžiančią sugeneruoti 65,536  skirtingus adresus. Adresų erdvė – ištisinė, o efektyvus adreso plotis – 16 bitų (General Instrument Corporation Microelectronics, 1975, p. 7, 48). Informacijos apie adresų ervės priskyrimą RAM ar ROM rasti nepavyko. Intellivision žaidimų konsolėje, kuri naudojo CP1600 procesoriaus CP1610 versiją, buvo 1456 baitai RAM ir 7168 baitai ROM (Wikipedia: Intellivision, 2024).MOS 6502 adresų erdvė yra suskirstyta, o CP1600 adresų erdvė yra ištisinė. CP1600 architektūra leidžia laisviau rinktis šio procesoriaus naudotojui, kaip naudoti adresų erdvę, o MOS 6502 adresų erdvės suskirtymas gali būti naudingas palengvinant procesoriaus instrukcijų rašymą.Virtualioji atmintisInformacijos apie virtualios atminties panaudojimą rasti nepavyko. Informacijos apie virtualios atminties panaudojimą rasti nepavyko.MOS 6502 ir CP1600 architektūros virtualios atminties neturi. 
https://en.wikipedia.org/wiki/Integrated_circuit#Large-scale_integration_(LSI)
https://en.wikipedia.org/wiki/General_Instrument_CP1600
https://en.wikipedia.org/wiki/MOS_Technology_6502#Design_notes
https://en.wikipedia.org/wiki/Depletion-load_NMOS_logic 
https://en.wikipedia.org/wiki/Depletion_and_enhancement_modes 
https://en.wikipedia.org/wiki/Apple_I
https://lt.wikipedia.org/wiki/Intellivision 

